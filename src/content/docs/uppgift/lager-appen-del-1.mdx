---
title: Lager appen del 1
author: efo
category: javascript
revision:
  "2023-03-02": (B, efo) Första utgåvan i samband med kursen webapp v5.
  "2018-01-10": (A, efo) Första utgåvan i samband med kursen webapp v3.
---

I denna uppgift skapar du grunden för en lager-app, du använder dina kunskaper från övningar och kurslitteratur för att skapa en SPA som är tillgängliga och användbar. Du hämtar JSON data från ett befintligt REST API och i denna första del ligger fokus på navigation och en enkel listning av produkter.



Förkunskaper
-----------------------
Du har jobbat igenom övningarna "[Web Components](../kunskap/web-components)", "[Introduktion till Lager-API:t](../kunskap/introduktion-till-lager-api)" och "[Typografi i mobila enheter](../kunskap/typografi-i-mobila-enheter)".



Introduktion
-----------------------
Du har blivit kontaktat av företaget Infinity Warehouses då ryktet går på stan att du har koll på mobila applikationer. Infinity Warehouses vill ta steget in i 2000-talet och automatisera deras gamla omoderna lagerhanteringssystem. Infinity Warehouses har tidigare anställd en backend programmerare, men när hen hörde orden design, användbarhet och tillgänglighet sprang hen skrikande bort. Backend programmeraren hade dock hunnit skapa ett REST API innan hen försvann ner i serverrummet. [Dokumentationen för API:t](https://lager.emilfolino.se/v2) hjälper dig en bit på vägen.

I "[Introduktion till Lager-API:t](../kunskap/introduktion-till-lager-api)" har du skapat en API-nyckel och kopierat, alternativt skapat egna produkter.



Krav
-----------------------
1. Skapa en webbapplikation anpassad för mobilen.

1. Appen ska innehålla en lagerförteckningslista där produkterna listas med namn (`name`), lagersaldo (`stock`) och lagerplats (`location`).

1. Driftsätt applikationen på Github Pages enligt (om du inte gjort det tidigare):

Gå till ditt `webapp-lager`-repo och under Settings>Pages välj "GitHub Actions" under Source enligt bilden nedan.

<img src="/img/pages-enable-actions.png" alt="Enable GitHub Actions for GitHub Pages source" />
